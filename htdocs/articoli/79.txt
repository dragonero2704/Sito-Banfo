Eternals: mai giudicare un film dal trailer!!

Prima di leggere questo articolo, vi volevo avvisare che non ci sarà un quantitativo esagerato di spoiler, ma è necessario esplicitare alcuni dettagli per riuscire a portare avanti la narrazione. Quindi, se non volete anticipazioni, andate al cinema prima di buttarvi nel il seguente articolo; altrimenti: buona lettura!!
Siamo sinceri: Eternals è un bel film per chi ama questo genere di pellicola e la Marvel in particolare. In molti sono andati a vederlo e ne sono molto soddisfatti, come testimoniano le recensioni positive e la valutazione media di 3.7/5 su Coming Soon e il tasso di apprezzamento in percentuale degli Utenti Google è del 77%, però ci sono anche valutazione molto più basse. Anche io posso testimoniare per esperienza che è un bellissimo film.
La trama è avvincente, così come il relativo trailer: narra di 9 supereroi, chiamati Eterni perché non possono né morire né invecchiare, in quanto sono stati creati dal dio supremo Ashrim. Questi eroi sono stati mandati sulla Terra agli albori della civiltà umana per proteggerla dai Devianti, ovvero delle creature mostruose e predatrici. 
Durante un periodo in cui avevano sconfitto tutti i Devianti, sono andati anch’essi a vivere come normalissimi umani in varie parti del mondo, arrivando ai giorni nostri, mantenendo però i loro poteri e la loro immortalità. Ma all’orizzonte si profilava una nuova minaccia che rischiava di distruggere il pianeta, e gli Eterni saranno chiamati a prendere una decisione difficile: ubbidire al dio supremo oppure seguire il loro istinto e il loro cuore?
Di questa pellicola e del suo contorno, ovvero tutte le previsioni che si fanno su cosa potrebbe accadere nei prossimi film (se ce ne saranno) oppure le discussioni su quale sia il personaggio più forte, più bello… , mi piace tutto, tranne un aspetto: mi riferisco alle critiche negative che Eternals ha ricevuto quando non era ancora uscito nelle sale e si poteva vedere solo il trailer. Solamente il fatto che queste recensioni siano basate su un minuto di trailer ci fa capire quanto l’opinione pubblica sia prevenuta. 
 Tramite vari metodi, delle persone sono riuscite a riempire i social di recensioni negative sul film in questione, screditandolo agli occhi di molti. Perché tutto questo? Uno dei motivi è la presenza di una famiglia omosessuale. Posso capire che qualcuno trovi insolite le coppie LGBT, ma non percepisco alcun motivo per detestarle: loro sono esseri umani esattamente come noi, ma con un diverso modo di vivere i rapporti sentimentali.
Questi dettagli a volte sono inseriti appositamente nei film per far capire a tutte le persone che anche le coppie LGBT fanno parte della nostra quotidianità e che non c’è niente di male in ciò. Questo progetto di inclusione va avanti ormai da anni e ancora oggi nel 2022 non si è risolto che poco o niente.
Concludo con due appelli: il primo è di non giudicare ogni libro dalla copertina, perché anche quelli più inusuali possono rivelarsi i più belli, una volta letti fino in fondo. Il secondo è di essere più aperti alle diversità e alle modernità del mondo di oggi: altrimenti, come in passato l’umanità è sprofondata in diverse epoche di regressione anziché di innovazione, anche nel presente rischiamo di non riuscire a progredire, ma di tornare a delle mentalità sempre più arcaiche, che ci porteranno a tornare come il nostro antenato Homo Habilis. 

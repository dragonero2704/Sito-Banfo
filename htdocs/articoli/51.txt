Il terrorismo: un fenomeno molto complesso

Nel corso dell’ultimo ventennio numerosi sono stati gli attentati terroristici eseguiti da estremisti islamici, i più noti tra i quali sono sicuramente quelli dell’11 settembre 2001, che hanno causato il crollo delle Torri Gemelle, e quelli di Parigi, nel 2015. Per trovare le cause di questi attacchi, che hanno spesso causato migliaia di morti e feriti, dobbiamo scavare nel nostro passato. Durante l’età classica, che ha visto lo sviluppo della civiltà greco-romana, il rapporto tra Medioriente e Occidente era pacifico: numerosi erano gli scambi culturali tra i diversi popoli, anche grazie al fiorente commercio che veniva praticato da entrambe le parti. Possiamo trovare una testimonianza di questa sana convivenza nel mito di Zeus ed Europa, il quale narra come una principessa fenicia, Europa per l’appunto, viene portata dal Re degli dèi a Creta, per dare origine alla civiltà cretese e minoica. Con la caduta dell’Impero d’Occidente, nel 476 d.C., il rapporto di vicinanza e armonica convivenza tra Oriente e il resto dell’Europa iniziò a venir di meno, anche a causa dell’affermarsi del Cristianesimo nei paesi occidentali. Un’altra serie di eventi che guastò i rapporti tra le due civiltà furono le crociate: otto crociate in tutto, delle quali soltanto una venne vinta dai cristiani, guidati da Goffredo di Buglione. Nonostante le ingenti perdite subite, la popolazione europea Cristiana e gli stessi soldati, ormai esaltati dalla conquista, si cimentarono in altre sette crociate, con il fine di riconquistare la Terra Santa. Al termine di queste operazioni militari, nel 1270, nei paesi del Medioriente si diffuse un profondo odio verso i cristiani e i crociati, che venivano considerati portatori di morte e distruzione; a loro veniva imputato il caos che regnava, impedendo che vi fosse un governo stabile nelle diverse nazioni. Data la situazione il sovrano Osman I unificò tutti i paesi di lingua araba sotto un unico impero, l’Impero Ottomano, la cui abolizione avvenne solo dopo la Prima Guerra Mondiale. Tuttavia, la causa degli attentati terroristici di matrice islamica non va ricercata solamente nella storia, bensì si può individuare in interpretazioni spesso sbagliate o poco accurate del Corano, il testo sacro dell’Islam, il quale presenta molte parti allegoriche e lasciate all’interpretazione del singolo. 
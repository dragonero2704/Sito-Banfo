Basta fumare, inizia a risparmiare!

Diciamocelo ragazzi: credo che ormai anche i muri conoscano a memoria le solite raccomandazioni del tipo "Fumare fa male", "Le sigarette uccidono", “Il fumo causa cancro e tumori”, ecc... Non sono qui per dire che queste affermazioni non siano vere, ma per invitarvi ad un ragionamento: vi siete mai chiesti quante cose super alla moda e anche utili potreste comprare con i soldi che spendereste per le sigarette? No? Il mio compito è proprio quello di farvelo capire!
Partiamo dai fatti: un’azienda inglese ha dimostrato tramite degli studi che, smettendo di comprare le sigarette, un fumatore medio, che ne consuma circa 4 al giorno, risparmierebbe 400€ annui, che potrebbe investire in altri modi o conservare finché non trova il modo giusto di usarli. Questo risparmio varia in base alla tipologia di fumatore: se fumate meno di 4 sigarette, il risparmio derivato sarà minore ma, comprando abitualmente meno sigarette, vi rimarranno comunque più soldi in tasca rispetto a chi fuma di più anche se non smetterete di fumare. Se invece siete dei fumatori incalliti e fumate anche un pacchetto al giorno, smettendo totalmente risparmiereste la grande cifra di 1800€ annui! 
A questo punto vi starete chiedendo: “Ma io come posso fare a risparmiare questi soldi? E poi in cosa li posso investire?”. Ci sono delle soluzioni molto pratiche a tutte e due le domande.
Ecco come fare. Pensate a qualcosa, oltre al fumo, che vi piacerebbe avere, qualcosa di acquistabile: una felpa all'ultima moda, un videogioco... e fissatevelo come meta. Dopodiché mettete giorno per giorno i soldi che dovreste usare per le sigarette (prendiamo come unità di misura il pacchetto classico da 5€) in un salvadanaio (Non dovete evitare l’acquisto di sigarette per poi farvele procurare da altri). Dopo un po' di tempo avrete raggiunto abbastanza soldi per comprarvi ciò che volevate. Non è fantastico? 
Per quanto riguarda cosa potreste comprarvi, in questo paragrafo ci sono alcuni esempi: desiderate l'ultimo disco di Harry Styles, Fine Line? Costa 20€ circa, equivalente a 4 pacchetti di sigarette ed a 80 sigarette. L'unica differenza sta nel fatto che Harry Styles può causare dipendenza da musica, che non è nociva, le sigarette invece lo sono. Non è stupefacente?
Un’altra idea: in questi giorni state lavorando come dei muli per cercare di avere un aumento di stipendio o studiando ardentemente al fine di prendere un bel voto nella verifica di Greco della settimana prossima e nel frattempo state pensando alle vacanze estive fra tre mesi? Perché non organizzare una settimana in crociera appena finisce la scuola? Radunate qualche amico che come voi ha deciso di risparmiare e mettete insieme i soldi. In questo modo migliorerete il vostro stile di vita e alla fine dell’anno scolastico riuscirete a partire con tutta calma.
Spero che vi sia venuta voglia di smettere, quindi…  BASTA FUMARE, INIZIA A RISPARMIARE!!!
CULTURA DELLO STUPRO: le survivors

                      ‘Nella cultura dello stupro la donna è come una bicicletta: fruibile e non rivendicabile se rubata’ Carlotta Vagnoli, attivista, sex columnist e iron lady

Il rapporto tra survivors e abusers si sofferma sulla necessità di perdonare, di riabilitare e di reintegrare nella società l’abuser, senza giudicarlo per il suo passato. 
Le problematiche di questo rapporto nascono a monte, perché è proprio la società a normalizzare la violenza di genere, come se si trattasse del reato di furto di una bicicletta. In questo modo la donna, o chiunque si ritrovi ad essere la vittima, viene resa come un oggetto che può essere di proprietà e usufruibile.
La cultura dello stupro viene definita tale in quanto disegna una cultura all’interno della quale la violenza di genere è comune e viene regolarizzata dai media e da alcuni atteggiamenti delle istituzioni.

Basandoci su una serie di studi fatti su campioni di uomini inglesi e americani, con un trascorso violento e che hanno seguito un percorso di redenzione, si può notare che un terzo è riuscito a reinserirsi nell’ambiente familiare e nella vita di coppia senza ricadute, mentre il resto ha continuato la sua pratica di abusi perché l’uomo non è svincolabile dalla società in cui vive.
Questo indica che i metodi utilizzati non sono del tutto efficaci, ma comunque al carnefice vengono offerti dei percorsi di riabilitazione che permettono l’ascolto. Si tratta di un percorso unilaterale in quanto alle survivors non viene data sicurezza e spesso nemmeno ascolto e credibilità, a meno che non si considerino i Centri antiviolenza, i Telefoni donna e le Case delle donne (che però sono state create dalle donne per le donne.).

Si può quindi parlare davvero di redenzione? 

La cultura dello stupro protegge un solo tipo di persona: il maschio bianco e cisgender; infatti si possono notare preconcetti sugli abusers di colore che sfociano poi in diversi provvedimenti giustiziari. 
L’atteggiamento che spesso viene destinato alle survivors è di finta empatia quando si trattano i fatti reali della violenza, mentre, quando i fatti vengono trattati in maniera teorica, lo spettatore tende a sminuire e a ritenere semplice il gesto del perdono.

‘Devi solo perdonare’
Perdonare è il passaggio più difficile dopo aver preso consapevolezza di quanto è accaduto. Perdonare è ancora più difficile quando ti senti colpevole e non sei riuscita a perdonare te stessa per prima. Il perdono è soggettivo e va lasciato alla vittima, perché nessuno potrà perdonare al suo posto e, finché non ci riuscirà, la sua vita rimarrà inviolata e non riscattata.

Il dolore di una survivor non è mai personale, ma va trattato con soggettività perché dimostra che si tratta di eventi legati ad un fattore culturale che porta tutti questi spiacevoli eventi ad assomigliarsi. 
Rivendicare il dolore non è una questione personale, ma una questione collettiva. É il dolore di tutte le vittime che sono state limitate nell’esprimersi e che sono state trattate come dei casi isolati.
É importante raccontare questi episodi affinché risultino discorsi politici perché la parola è l’arma più forte che abbiamo, che mostra gli episodi come dati di fatto e che può aiutare chi ha subito la stessa violenza.

La guarigione della cultura dello stupro non deve partire dal fondo, ma dalla testa: la società deve prendere coscienza che questi fatti fanno parte della realtà quotidiana.

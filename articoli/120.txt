Nulla da ascoltare? Prova il K-Pop

Sono ormai poche le persone che non hanno sentito parlare del genere musicale K-Pop.  Il pop sud-coreano è arrivato in tutte le parti del mondo, diventando uno dei generi più  ascoltati in questo periodo. 
Recentemente si è parlato della nominazione ai Grammy Music Awards della boy-band  BTS, o Bangtan Sonyeondan, per la loro canzone “Butter”, che è stata al primo posto  nella classifica musicale Billboard per circa nove mesi. Anche la partecipazione di un loro  membro, Jung Jungkook, alla cerimonia di apertura ai mondiali di calcio in Qatar, non è  passata inosservata. 
Inoltre, come dimenticarsi dell’artista conosciuto come PSY, che ha fatto ballare tutti con  il suo famosissimo singolo “Gangnam Style”. 
La rapida diffusione di questo genere è stata possibile grazie al social media Tik Tok. Un altro fattore che, a mio parere, ha influito, è l’ammirevole dedizione al lavoro che  questi artisti dimostrano.  
Molti di loro, prima di debuttare ufficialmente come “idol", devono essere “trainer”: si  sottopongono ad un periodo di allenamento, dove tutti prendono lezioni di canto e ballo,  vivendo a spesa delle loro compagnie, che ovviamente dovranno essere ripagate.  Per saldare questo debito, gli idol dopo il debutto non prendono uno stipendio per un  consistente periodo di tempo.  
L’ “allenamento” potrebbe anche non finire mai, quindi in molti abbandonano questa  carriera, prima che il loro debito diventi insostenibile.  
Potrebbe capitare che, anche dopo aver debuttato, non si abbia il successo desiderato,  così da costringere gli artisti a ritirarsi. 
Dal “comune pop” non cambia quasi nulla, se non la lingua (ossia il coreano, a volte  mischiato con qualche verso in inglese). 
Le melodie sono molto appiccicose, difficili da togliere dalla testa una volta ascoltate. Come il “pop” ci sono canzoni che non hanno un vero senso nel testo e si concentrano  sulla produzione musicale, altre invece si focalizzano sul messaggio da trasmettere.  La maggior parte ha un ritmo rapido con un motivo rallegrante. 
Le canzoni con questo tipo di melodie non hanno sempre il messaggio che a prima vista  pare dare. La melodia, infatti, tende a deviare l’attenzione dell’ascoltatore dal messaggio  che testo nasconde. 
Proprio perché molti di noi non conoscono il coreano, è altamente consigliato attivare i  sottotitoli che sono quasi sempre presenti in tutti i loro M/V (Music Video), oppure,  cercare delle traduzioni che gli stessi fan forniscono. 
La produzione dei video musicali e degli idol in sé sono la principale differenza tra questi  due “pop”. 
Tutti video musicali mirano a raccontare una storia che non è strettamente legata alla  canzone, a volte sono ispirati alle vite degli stessi idol. 
Non manca dire che, soprattutto negli M/V più recenti, la qualità dell’immagine, le diverse  scelte dei piani di ripresa e gli effetti speciali offrono agli scoltatori la possibilità di godere  un video ben editato.
Sono notevoli le coreografie che gli idol affiancano a molte delle loro canzoni. Alcune sono lente, con passi semplici e veloci d’apprendere, altre sono davvero  complicate, piene di acrobazie o salti di altro genere.  
Nei gruppi, i membri sono tutti molto coordinati e i solisti spiccano grazie ai ballerini di  fondo. 
Il loro stile è molto unico e fuori dal comune.  
La maggior parte degli idol, se non tutti, cambiano molto frequentemente capigliatura e  colore di capelli.  
Per qualunque tipo di presentazione vengono truccati, indipendentemente dal loro  genere, per farli apparire quasi perfetti. 
La scelta dei vestiti a volte è a carico dello staff, altre a carico degli stessi idol.  I completi sono sempre abbinati con il tema della canzone, tra i membri di un gruppo  oppure tra il solista e i ballerini.  
Molti sono stravaganti ed eccessivamente colorati, altri sono molto sobri e altri molto  ingombranti.  
Come detto in precedenza, le canzoni si dividono principalmente in due gruppi: le canzoni  che si concentrano sul ritmo e quelle che si focalizzano sul testo. 
La prima è la tipica canzone che si ascolta per sollevarti un po’ il morale, oppure, per  distrarti; questo genere di canzone ha principalmente una melodia allegra, a volte anche  aggressiva. Inoltre, spesso sono presenti dei versi in rap che accelerano il ritmo. 
Di questo gruppo, consiglio l’ascolto di queste canzoni:  
1. “Fancy”, composto e interpretato dal gruppo femminile “Twice”. La canzone, come  il titolo preannuncia, parla di cosa si provi all’innamorarsi; 
2. “Miroh”, una delle canzoni icono del gruppo “Stray kids”, mostra la dedizione e  l'ambizione di superare qualsiasi difficoltà si presenterà; 
3. “Ice age”, con questo brano, gli “MCND” annunciano l'arrivo di una nuova era  assieme alla loro musica; 
4. “Up”, del nuovo gruppo “Kep1er”, con la loro canzone invitano a ballare a ritmo  dell'estate 
La seconda tipologia narra una storia in cui l’ascotatore può immedesimarsi, ha  solitamente una melodia più leggera e calma rispetto alla prima.  
Questi titoli ne sono un esempio: 
1. “Lilac” della solista IU che, con la sua dolce voce, affronta la rottura di una  relazione amorosa usando delle incantevoli metafore e mostrando la perfezione di  un giorno così triste; 
2. “Best of me” è, a mio parere, una belle più belle canzoni dell’album “Love Yourself:  Her” dei BTS. Questa canzone parla in uno modo molto genuino della bellezza di  avere una persona che ha tirato fuori il meglio di te senza saperlo; 
3. “Nxde” delle (G)-idle. Questa canzone è considerata controversiale in Corea,  perché le cantanti raccontano di come la società odierna tenda a censurare molti  personaggi femminili solo per mostrare un po’ di pelle; 
4. “Maria” di Hwa Sa, anche membro del gruppo “Mamamoo”, racconta di come  tanto inutile odio provochi rabbia, frustrazione e ovviamente tristezza. Incitando a  tenere sempre la testa alta nonostante tutto.
Entrambe le categorie hanno molto spesso come temi principali l’adolescenza in tutte le  sue sfaccettature. 
E qui, da brava fan, vi aggiungo 10 canzoni che, a mio parere, meritano una citazione: 
1. “That That” di PSY ft and prod by Suga  
2. “Wind flower” del gruppo Mamamoo 
3. “I am the best” del gruppo 2NE1  
4. “Bad Boy” del gruppo Red Velvet 
5. “Flip That” del gruppo Loona 
6. “0X1= Love song” dei TXT 
7. “All Night” di RM (BTS), Suga (BTS) e Juice WRLD 
8. “Darari” del gruppo Treasure 
9. “Love Shot” degli EXO 
10. “Bang Bang Bang” dei BIGBANG 
Non a tutti può piacere questo genere di musica. 
Ognuno ha i propri gusti, tutti hanno il diritto di ascoltare ciò che li faccia sentire meglio. A  questo serve la musica, a rilassarsi, ad allontanarsi dallo stress e dalla quotidianità. Spero che nonostante ciò abbiate il tempo di dare un piccolo ascolto a queste canzoni  che ho suggerito.  
Mi auguro che l'articolo vi sia piaciuto. 
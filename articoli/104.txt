The House

The House é un film netflix con un animazione in stop-motion: contrariamente a quanto i personaggi, dei veri e propri pupazzi, sembrerebbero suggerire, non é un film per bambini.
Il film narra tre diverse storie, che sembrano non aver alcun nesso fra di loro se non l'ambientazione, una grande e  misteriosa casa.
Nella prima storia una famiglia di contadini firma un contratto con un facoltoso architetto che promette loro una nuova casa senza nulla in cambio, se non il vincolo di rimanere nell'abitazione. Il soggiorno diventa un vero e proprio incubo: i genitori diventeranno sempre più ossessionati dalla casa fino a diventarne loro stessi  

parte (letteralmente), mentre solo la protagonista e sua sorella riusciranno a fuggire.
In questo racconto, ambientato nell'epoca vittoriana, si denuncia la corruttabilitá e l'avidità umana: i genitori sono disposti a cedere la loro casa di famiglia per trasferirsi in una sontuosa abitazione. Con il procedere della storia i protagonisti diventeranno sempre più attaccati agli oggetti e trascureranno i loro stessi figli : la madre continuerà a tessere tende con  nuovo materiale pregiato e il padre trascorrerà la maggior parte del suo tempo attaccato al camino. L'unica a comprendere l'assurdità del loro comportamento e le stranezze della casa é la figlia maggiore, che sin dall'inizio si era rifiutata di traslocare: Mavie non si lascia corrompere dall'aspetto intrigante della 

nuova dimora, rimane legata alla vecchia casa, sede di ricordi e affetti.
I genitori perdendo qualsiasi legame affettivo si disumanizzano e si trasformano in oggetti, episodio che sembra richiamare il film "La città incantata" di Miyazaki: in quest'ultimo i genitori della protagonista, Chihiro, dopo essersi abbuffati in un ricco banchetto verranno trasformati in maiali.

Nel secondo racconto un topo-imprenditore, Raymond, organizza un evento per l'inaugurazione di una nuova casa: gli unici interessati sono una coppia di topi che si stabiliscono nell'abitazione rifiutandosi peró di comprarla. I due topi si comportano come dei veri e propri parassiti, distruggendo la casa e finendo le scorte alimentari del protagonista: quest'ultimo 

alla fine, esasperato e al limite della sua sanità mentale, si arrenderá e diventerà  uno di loro.
Raymond si comporta come un vero e proprio agente immobiliare moderno, che sente il peso delle sollecitazioni della banca e sempre stressato dai problemi della casa. I parassiti che invadono la casa rappresentano il lato oscuro del consumismo, il desiderio di un consumo egoistico, avido e incessante.
Il protagonista stesso alla fine si svela essere un parassita: il destinatario delle  continue chiamate che fa durante tutta la vicenda non é un parente ma  il suo dentista, per niente interessato ai suoi problemi.
Questo episodio, che rimanda al gusto del macabro e dell'orroroso di Edgan Allan Poe, tocca il tema della 

regressione da "uomo" a animale, in maniera però paradossale, in quanto il topo, essendo già  un animale, in realtà non farebbe altro che seguire la sua vera natura.

L'ultimo episodio é ambientato in un futuro apocalittico in cui la casa della protagonista, Rosa, sta per essere distrutta da un'inondazione. Rosa però non é disposta ad abbandonare la casa in alcun modo anzi, lotta con tutte le sue forze per ristrutturarla; i suoi inquilini invece non pagano l'affitto e tentano di convincere Rosa a lasciare l'abitazione.
Da un lato il pubblico simpatizza per Rosa, in quanto si ritrova a doversi confrontare con inquilini insensibili e disinteressati al suo affetto per la casa, dall'altro  le ragioni degli inquilini di voler lasciare l'abitazione sono più che 

legittime in vista dell'inondazione ormai alle porte.
Il terzo episodio, anche se apparentemente non sembra avere alcune connessione con il secondo,  rafforza la critica al consumismo: questo infatti é spesso accusato di essere responsabile del cambiamento climatico.
Insomma  "The House" é un film piuttosto originale e intrigante, che sicuramente verrà apprezzato dagli amanti di film del genere di Tim Burton: il contrasto fra l'uso di personaggi simili a pupazzi e le tematiche cupe e serie crea un senso di angoscia e orrore. 
La casa, da sempre luogo "comfort" per l'uomo, dimostra invece di essere un posto insidioso, pieno di misteri, dove crollano tutte le certezze: in tutti e tre gli episodi la casa diventa una vera e 

propria trappola, da cui non si riesce a uscire.
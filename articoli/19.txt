L’amore tra le mura della Chiesa

Da anni, ormai, si è aperto il dibattito tra i membri della Chiesa Cattolica riguardo all’omosessualità: questi si chiedono, infatti, se anche un orientamento sessuale diverso da quello proposto nei libri sacri possa essere accettato, o se al contrario debba essere considerato contro natura.

A lungo l’opinione del clero è rimasta immutata.

Nel 2005, Papa Benedetto XVI ha stilato e siglato un documento che vieta l’ammissione al Seminario e agli Ordini Sacri delle persone omosessuali e sostenitori del cosiddetto “Culto Gay”.
Nel 2018, la Conferenza Episcopale Italiana (CEI) rivolgendosi al Forum della Famiglia e ha dichiarato che ‘le umiliazioni rivolte verso gay, lesbiche e persone trans sono dei semplici atti usati per esprimere la propria libertà d’espressione’. Tale affermazione non venne in alcun modo commentata da Papa Francesco.

Tuttavia, dopo una tradizione di discriminazione, è stato proprio l’odierno Pontefice ad aver cominciato ad apportare alcuni cambiamenti, accettando anche le persone omosessuali tra i figli di Dio. Durante gli anni di Pontificato, Papa Francesco ha ribadito questa intenzione rilasciando interviste o relazionandosi con gli stessi fedeli. Tra questi vi è anche Juan Carlos Cruz, vittima di abusi, che ha descritto così la propria esperienza:  “Ho chiamato ed incontrato Papa Francesco il quale si è dichiarato dispiaciuto per quello che mi è successo, aggiungendo e ribadendo che Dio mi ha creato gay e che quindi mi ama come suo figlio”.
Successivamente, in un’intervista rilasciata il 21 ottobre 2020, il Papa ha spiegato come, a parer suo, le persone omosessuali siano da considerarsi esattamente al pari delle altre, ed abbiano dunque il diritto di avere una famiglia, si è dichiarato quindi pronto a battersi affinché venga emanata una legge di convivenza civile in ogni Stato.
Papa Francesco in seguito ha preso le distanze anche da qualsiasi rischio di confusione tra “matrimonio” e “unioni civili”, sottolineando come ‘’ non esista fondamento alcuno per assimilare o stabilire analogie, neppure remote, tra le unioni omosessuali e il disegno di Dio sul matrimonio e la famiglia’’.
Il Vaticano ha smentito qualsiasi apertura della dottrina della Chiesa Cattolica a proposito delle unioni lgbt e la Segreteria di Stato del Vaticano ha chiarito  il contesto delle affermazioni di Papa Francesco sulle unioni civili omosessuali: i commenti del Papa non riguardano la dottrina cattolica sulla natura del matrimonio come unione tra un uomo e una donna ma soltanto i provvedimenti del diritto civile.
Per il momento il Pontefice non ha proferito parola riguardo le unioni ecclesiastiche tra omosessuali.
Certo, di passi avanti ne sono stati fatti se solo si pensa alla dottrina dei “principi non negoziabili” di Ratzinger che nel 2015 aveva dichiarato che la Chiesa si sarebbe dovuta battere per fare in modo che le unioni civili tra coppie omosessuali non avessero lo stesso valore giuridico di quelle tra uomo e donna, ciò nonostante la strada da fare è ancora lunga. 
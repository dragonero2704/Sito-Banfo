Stefano Cucchi

Stefano Cucchi è un geometra romano di 32 anni.
Viene arrestato la sera del 15 ottobre 2009, accusato di possesso di sostanze stupefacenti.
Nel frattempo, viene trattenuto nel carcere di Regina Coeli.
La mattina successiva al suo arresto si sviluppa il processo dove si decide la pena che gli verrà assegnata.
Cucchi si presenta in aula pieno di lividi, contusioni e segni di percosse, che non risultava avere la sera prima.
Il giudice, pur conoscendo le condizioni dell’imputato, convalida l’arresto e fissa una nuova udienza.
Durante la nottata, le sue condizioni di salute peggiorano: il giovane presenta delle forti lesioni, e viene quindi trasportato in ospedale, dove, dal referto medico, risulta avere ecchimosi alle gambe e al viso, una frattura della mascella, emorragia alla vescica, lesioni al torace e fratture alla colonna vertebrale.
I medici chiedono il ricovero per Cucchi, ma il ragazzo si rifiuta e ritorna in cella.
Passano i giorni, le sue condizioni si aggravano e diventa necessario il ricovero in ospedale, dove muore la sera del 22 ottobre. I familiari vogliono giustizia e con l’aiuto della polizia fanno tutto il possibile per ricercare la verità.
Che cosa è accaduto a Stefano Cucchi quella notte?
Quali sono le cause della sua morte?
Come si è procurato tutte quelle ferite?

Dopo anni passati a cercare le risposte a queste domande, durante le indagini sulla causa della sua morte, un testimone dichiara che Stefano gli ha rivelato di essere stato picchiato e che ha visto personalmente gli agenti di polizia penitenziaria colpire il ragazzo con violenza.
Il 13 dicembre del 2012, durante il processo, viene stabilito dalla corte che il giovane è morto a causa delle mancate cure dai medici, per grave mancanza di cibo e liquidi nel corpo e per le contusioni che erano state rilevate.
Il 5 giugno 2013, il giudice condanna in primo grado quattro medici dell’ospedale e assolve sei infermieri e guardie penitenziare, dichiarando che non hanno contribuito in alcun modo alla morte dell’ex carcerato.
La Cassazione, il 15 dicembre 2015, dispone il parziale annullamento della sentenza avvenuta poco prima e ordina un nuovo processo per le persone precedentemente assolte.
Su richiesta della famiglia si riapre il caso e, dopo 10 anni, i giudici della prima Corte a Roma condannano quattro dei cinque imputati per la morte di Stefano Cucchi, e i carabinieri Alessio di Bernardo e Francesco Tedesco vengono condannati rispettivamente a 3 anni e 8 mesi e 2 anni e mezzo. 
Molto commoventi sono le parole della sorella pronunciate dopo l’udienza.
La donna afferma infatti: “Io e la mia famiglia siamo soddisfatti del processo”, e poi dichiara: “forse ora potrà riposare in pace”.
Persona 5

Persona 5, gioco pubblicato dalla ATLUS, è parte di una serie di videogiochi appartenente a Shin Megami Tensei a cui è stato creato un anime e, dunque, un manga. Sia l’anime, sia il gioco hanno la stessa trama e storia, la cui unica differenza è che nel gioco si può scegliere la fine della storia o che azioni fare. In un Giappone governato da adulti corrotti, alcuni studenti della Shujin Academy trovano un modo per accedere a una realtà fatta da cognizione, dove la mente e i pensieri corrotti prendono forma tangibile. Questa realtà si chiama “Metaverse”, e questi studenti, datosi il nome “ladri fantasma di cuori” (Phantom Thieves), dovranno “rubare” i cosiddetti cuori delle effigie dei malviventi, costringendoli a pentirsi nella realtà e a confessare i propri crimini apertamente. Dopo il primo scontro e furto di “cuore” al proprio professore di educazione fisica, Suguru Kamoshida, molestatore di alcune studentesse e abusatore del proprio team di pallavolo, i ladri fantasma riscontreranno alcuni problemi: dopotutto, una persona che commette tali cose non lo confesserebbe da un momento all’altro, casualmente. La polizia inizierà ad indagare su cosa abbia potuto spingere Kamoshida ad ammettere improvvisamente i suoi crimini. Nel frattempo, la squadra punirà molte altre persone corrotte ed ingaggerà nuovi compagni: infatti, all’inizio, la squadra è composta da 4 persone, ovvero te stesso (Akira Kurusu/Ren Amamiya, nome personalizzabile nel gioco), un compagno di scuola di nome Sakamoto Ryuji, una compagna di classe di nome Ann Takamaki, che veniva molestata da Kamoshida, e infine, Morgana, un gatto parlante che Akira incontra quando entra per la prima volta per sbaglio nel metaverse. Nei seguenti furti di cuori, come per esempio quello di Ichiryusai Madarame, si incontreranno, come già detto, nuovi personaggi cruciali alla storia che poi entreranno a far parte del gruppo. Con Madarame, alla squadra si aggiungerà Yusuke Kitagawa, unico giovane apprendista orfano vivente con Madarame. Il gioco possiede anche una specie –perché è un gioco a parte– di DLC, chiamato Persona 5 Royal. Identico a Persona 5 in cui, principalmente, debutta Yoshizawa Kasumi, una nuova ladra di cuori, con aggiunta di un personaggio aggiuntivo, Takuto Maruki, consulente che appare a scuola dopo lo scandalo di Kamoshida per aiutare gli abusati o coinvolti a superare il trauma. Inoltre, si ha una nuova fermata sulla mappa, Kichijoji, basato sul quartiere realmente esistente, che offrirà molti negozi con diverse funzionalità.
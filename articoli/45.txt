Mostra sui Libri d’artista: Luoghi di immagini e parole 

Alcuni alunni e alunne del Liceo Banfi, sono impegnati nel progetto PCTO riguardante l’esposizione di libri d’artista che sarà visibile nei prossimi mesi presso MUST, Museo del Territorio in Vimercate. 
Gli incontri sono iniziati fin dall’ottobre 2019 dove gli studenti hanno incontrato la curatrice della mostra, Simona Bartolena, la quale ha permesso loro di entrare a contatto con il mondo dei libri d’artista. Successivamente, i ragazzi si sono divisi in gruppi per organizzare l’allestimento dell’esposizione nella sua totalità. 
Una parte dei partecipanti, accompagnati dai docenti referenti del progetto, hanno avuto la possibilità di visitare l’Archivio del Libro d’artista sito in Milano, e lì incontrare due appassionati artisti e collezionisti (Fernanda Fedi e Gino Gini) che hanno allestito e da anni curano questo piccolo spazio ricco di molte opere. 
Ogni studente/essa si sta cimentando in diverse attività: dalla realizzazione della locandina e del logo della mostra (con l’aiuto del grafico Armando Fettolini) alla produzione di un video di presentazione e altre iniziative riguardanti la comunicazione. Alcuni di noi hanno intervistato artisti ed editori via web o al telefono, altri hanno redatto schede di prestito e preso contatti con collezionisti. Sempre gli studenti faranno poi da guida al pubblico quando – speriamo presto!- la mostra sarà allestita negli spazi del MUST. 
Firmato: Silvia Oliva e Rebecca Cantù ( del gruppo “Segreteria”)
